

                              SISTEMA DI GUIDA

Questo schermo di guida fornisce informazioni sui seguenti argomenti:

    - TASTI SPECIALI
    - SCHERMI DI GUIDA
    - IL PROCESSO DI INSTALLAZIONE


- TASTI SPECIALI

Molti tasti di guida hanno un significato speciale durante l'installazione
del sistema UNIX.

  Nel sistema di guida, usare questi tasti:

  1 o PgDn    Visualizza la pagina di testo successiva. Nella barra di
              guida sul fondo dello schermo appare "1=Avanti".

  2 o PgUp    Visualizza la pagina di testo precedente. Nella riga di  
              guida sul fondo dello schermo appare "2=Indietro".

  <ESC>       Torna al programma di installazione (oppure da questo 
              schermo allo schermo di guida originario). 
              Nella barra di guida sul fondo dello schermo appare 
              "ESC=Uscita dalla guida" (o "ESC=Uscita dalle istruzioni").

  Durante l'installazione, usare questi tasti:

  <Canc>      Annulla l'installazione. Nella riga di guida sul fondo dello
              schermo appare "Canc=Annulla". Se si annulla l'installazione
              è necessario riavviarla per poter usare il sistema UNIX.
              Alcuni schermi non consentono l'annullamento; in quei casi
              appare un messaggio di avviso.

  <F1> o ?    Visualizza la guida.

              Nella barra di guida sul fondo dello schermo appare
              "F1=Guida". Premere <F1> una volta per visualizzare
              lo schermo di guida.

              Nella barra di guida sul fondo dello schermo appare
              "F1=Istruzioni". Premere <F1> di nuovo per visualizzare lo
              schermo del sistema di guida (quello visualizzato attualmente).

  <Tab>       Sposta il cursore (la linea o blocco sullo schermo,
              eventualmente lampeggianti) a destra di un campo 
              rispetto a quello attuale.

  <Tab indietro>  Di solito <Maius+Tab>. Mantenere premuto
                  <Maius> e premere <Tab>. Sposta il cursore a 
                  sinistra di un campo rispetto a quello attuale.

  <Freccia su>       Sposta il cursore in su di un campo rispetto a
                     quello attuale.

  <Freccia giù>      Sposta il cursore in giù di un campo rispetto a
                     quello attuale.

  <Freccia destra>   Visualizza la scelta successiva in un campo di 
                     selezione. Se la tastiera in uso non possiede il 
                     tasto <Freccia a destra>, per visualizzare la scelta 
                     successiva in un campo di selezione digitare +.

  <Freccia sinistra> Visualizza la scelta precedente in un campo di 
                     selezione. Se la tastiera in uso non possiede il 
                     tasto <Freccia a sinistra>, per visualizzare la 
                     scelta precedente in un campo di selezione digitare -.

SCHERMI DI GUIDA
Ad ogni passo dell'installazione del sistema UNIX è possibile 
accedere a due schermi di guida.  

   - Premere <F1> per reperire informazioni specifiche sullo schermo attuale.

   - Premere <F1> di nuovo per visualizzare questo schermo, che 
     contiene informazioni generali sull'installazione.

L'angolo in alto a destra di ciascuno schermo di guida indica la pagina di
testo in cui ci si trova (ad esempio, "Pagina 1 di 3"). Dalla pagina 1 di
uno schermo di guida non è possibile digitare 2 per tornare alla pagina
precedente, né digitare 1 per avanzare alla pagina successiva quando ci si
trova nell'ultima pagina.


IL PROCESSO DI INSTALLAZIONE
L'installazione del sistema UNIX è composta da una serie di passi in
cui il programma fa domande o indica cosa sta per succedere. In
risposta alle domande del sistema UNIX, bisogna immettere le
informazioni nei campi visualizzati.



Tipi di campi
Il testo dei campi viene visualizzato evidenziato o in colore
inverso (video inverso nei monitor monocromatici), a seconda del tipo di
campo visualizzato.

Per spostare il cursore su ciascun campo dello schermo, usare i tasti
speciali descritti prima. Le informazioni vengono immesse nel campo su
cui si trova il cursore. Nella barra di guida sul fondo del menu si
trovano istruzioni abbreviate su come compilare il campo attuale.

Durante l'installazione del sistema UNIX vengono usati due tipi di campi:

  Campo di selezione    Il testo appare evidenziato. Ogni campo di selezione
                        propone un elenco di scelte possibili.

                        Premere <Freccia destra> o <Freccia sinistra>
                        per visualizzare la scelta successiva o precedente
                        nella lista.

                        Se la tastiera in uso non ha questi tasti,
                        per visualizzare la scelta successiva o
                        precedente nella lista digitare + o -.

                        Quando si raggiunge la fine della lista, le scelte
                        tornano all'inizio. Dopo aver fatto la scelta, 
                        premere <Tab> per passare al campo successivo.

                        Quando un campo di selezione è attivo, la barra di 
                        guida visualizza anche il seguente messaggio:

                        "Freccia destra/sinistra per nuova scelta (X scelte)"

                        dove X è il numero totale di scelte disponibili in 
                        quel campo.

  Campo di immissione   Il testo appare in colore inverso (video inverso nei 
                        monitor monocromatici). Questo campo richiede 
                        l'immissione di uno o più caratteri o parole. Dopo
                        aver fatto la scelta, premere <Tab> per spostare il
                        cursore al campo successivo, se esiste. In caso di
                        errore, premere <Spazio indietro> per cancellare un
                        carattere alla volta.

                        Per cancellare il contenuto di un campo di 
                        immissione, premere <Barra spazio> sul primo 
                        carattere di quel campo. Quando un campo di 
                        immissione è attivo, la barra di guida descrive 
                        brevemente cosa digitare.


Convalida delle voci
Per convalidare le voci immesse, usare il metodo seguente:

Per convalidare le voci immesse il sistema UNIX prevede l'uso di 
pulsanti, che appaiono come parole racchiuse in un riquadro. Per premere
o attivare un pulsante, spostare il cursore su di esso (usando i tasti 
<Tab> o <Tab indietro>) e premere <Invio>.  

  Pulsante Applica      Applica le selezioni e procede con l'installazione.
  
  Pulsante ripristina   Ripristina i valori originali in tutti i campi
                        del modulo.

 
Differenziazione tra maiuscole e minuscole
Il sistema UNIX differenzia tra maiuscole e minuscole. Ciò significa che 
le lettere 'A' e 'a' non hanno lo stesso significato. Per immettere 
selezioni, usare sempre lettere minuscole, a meno che un campo di 
immissione specifichi che accetta sia le maiuscole che le minuscole.


Default
Molti campi visualizzano una scelta di default (o "tipica). Il default
si adatta alla maggior parte degli utenti del sistema UNIX, ma non
necessariamente a tutti.

Un esempio di una situazione simile potrebbero essere gli schermi di
selezione dei pacchetti per l'installazione dei set. I pacchetti
installati, per default, riportano la parola "Sì" nel campo successivo
al nome del pacchetto, mentre i pacchetti non installati, per default,
riportano la parola "No". E possibile modificare il campo per un pacchetto,
per escluderlo o includerlo nell'installazione del set.

Per modificare la scelta di default per un campo di selezione, premere
i tasti <Freccia sinistra> o <Freccia destra> (se la tastiera non ha
questi tasti, digitare + o -) fino a visualizzare la scelta desiderata.

Per modificare la selezione di default per un campo di immissione

   - Premere la <Barra spazio> per cancellare l'intero campo e poi digitare
     una nuova selezione, oppure

   - Digitare la nuova selezione (che sullo schermo sovrascriverà la 
     selezione di default).

Se non si è sicuri di voler accettare le selezioni di default e se la
lettura delle informazioni di guida per lo schermo attuale e della
Guida all'installazione non chiarisce quale scelta fare, accettare i
default.
