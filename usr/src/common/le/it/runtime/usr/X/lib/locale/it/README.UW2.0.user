


       Aggiornamento UnixWare 2: il Desktop UnixWare nuovo e migliorato!



Benvenuti in UnixWare 2 ! Sono stati apportati alcuni cambiamenti
rispetto al Desktop UnixWare 1.1. In questo documento si trovano le
risposte alle seguenti domande sul conto del desktop:

  * Il Desktop UnixWare sembra diverso. Cos'è cambiato?

  * Le applicazioni grafiche installate sotto UnixWare 1.1 continueranno
    a funzionare dopo l'aggiornamento?

  * Sono state definite nuove classi di file usando l'utility Icon_Setup.
    Le modifiche apportate al database delle classi verranno conservate?

  * Cos'è successo ai file .Xdefaults, .olinitrc, .olsetup e .dtfclass?

  * Dove sono le Preferenze/Tastiera e Cfg_Sistema/Cfg_Terminale?
        
  * Dove sono la Libreria_di_sfondo e Cfg_Font?

  * Dov'e Fingertip Librarian?

  * Cos'è successo alla combinazione di colori personalizzata?

  * Il Desktop UnixWare 1.1 era impostato in modo OPENLOOK, ma dopo
    l'aggiornamento appare in modo Motif. Perché?

  * Dove sono le note di guida?

  * Pare che durante l'aggiornamento si siano perse importanti
    personalizzazioni del Desktop UnixWare. Com'è possibile recuperarle?


Per informazioni generali sul Desktop UnixWare, consultare il manuale
dell'utente del desktop, il manuale del proprietario del sistema o Help_Desk.
Per informazioni sulle modifiche di aggiornamento a livello di sistema,
consultare /usr/X/adm/README.UW2.0.


D: Il Desktop UnixWare sembra diverso. Cos'è cambiato?
R: Al Desktop UnixWare è stata aggiunta una nuova directory, Admin_Tools.
Contiene strumenti di desktop che prima erano memorizzati sotto
System_Setup e Utilities. Per gli strumenti relativi alla gestione 
di rete è stata creata una directory separata, Admin_Tools/Networking.
Gli strumenti installati nella directory Accessories sono stati
spostati nella directory Applications.

Se non esistevano file o applicazioni personali nelle directory Accessories,
Utilities e System_Setup, queste directory sono state rimosse; altrimenti
è possibile spostare le applicazioni a queste nuove directory. Se esistevano
file di collegamenti simbolici nelle vecchie posizioni, sarà necessario
ricreare i collegamenti.

D: Le applicazioni grafiche installate sotto UnixWare 1.1 continueranno a
funzionare dopo l'aggiornamento?
R: Sì. L'installazione dell'aggiornamento le ha lasciate invariate. Tutte
le aggiunte al database delle classi fatte dalle applicazioni sono state
copiate anche nel nuovo database delle classi (il vecchio database delle classi
UnixWare 1.1 è stato salvato sotto /usr/X/.SAV2.0/classdb per l'ambiente
locale C e /usr/X/.SAV2.0/locale/<nome_locale>/classdb per ambienti
locali non C).

D: Sono state definite nuove classi di file usando l'utility Icon_Setup.
Le modifiche al database delle classi verranno conservate?
R: Sì. Le classi personali sono state conservate.

D: Cos'è successo ai file .Xdefaults, .olinitrc, .olsetup e .dtfclass?
R: In UnixWare 2 questi file sono stati cambiati. Se possibile (es.
.Xdefaults, .dtfclass) le personalizzazioni sono state conservate. Per
garantire un funzionamento adeguato del sistema, sono stati apportati
alcuni cambiamenti. Le versioni UnixWare 1.1 di questi file sono state
salvate nella home directory, nella directory .SAV2.0.

.Xdefaults: La tastiera e le personalizzazioni globali dei font sono state
rimosse. La personalizzazione di singoli tasti attraverso i fogli di preferenze
della tastiera non è piu supportata. In UnixWare 2 le risorse dei font sono
cambiate. È possibile ripristinare le personalizzazioni dei font con lo
strumento Font sotto la directory Preferenze.

.dtfclass: La classe DataFile in questo file è stata migliorata.
Tutte le classi personali aggiunte sono state conservate.

.olinitrc: Con UnixWare 2 questo file è stato sostituito, con
aggiunta la vecchia versione (ma trasformata in commenti).

.olsetup: Con UnixWare 2 questo file è stato sostituito. Notare che
il desktop in modo OPENLOOK non è più supportato.

D: Dove sono Preferenze/Tastiera e Cfg_sistema/Cfg_terminale?
R: Queste funzioni non sono supportate in UnixWare 2.

D: Dov'è Fingertip Librarian?
R: Fingertip Librarian è stato sostituito da Dynatext Document Browser,
che si trova nel Desktop UnixWare sotto Applications/Online_Docs.

D: Cos'è successo alla combinazione di colori personalizzata?
R: Per UnixWare 2 il foglio delle proprietà dei colori è stato migliorato.
Ora esistono nuove tavolozze di colori predefinite. Il desktop si avvierà
con la tavolozza di colori di default.

D: Il Desktop UnixWare 1.1 era impostato in modo OPENLOOK, ma dopo
l'aggiornamento appare in modo Motif. Perché?
R: Il Desktop UnixWare non supporta più il modo OPENLOOK.

D: Dove sono le note di guida?
R: UnixWare 2 è notevolmente diverso da UnixWare 1.1, quindi le note
potrebbero non servire più. Di conseguenza, i contenuti di Help_Desk
sono stati aggiornati per riflettere le nuove funzioni, quindi le
locazioni delle note sono state eliminate. Le note UnixWare 1.1 sono
state conservate nella home directory, nel file
.SAV2.0/dthelp/<nome_locale/notes, dove <nome_locale> si riferisce al
nome dell'ambiente locale.

D: Pare che durante l'aggiornamento del Desktop UnixWare si siano perse
importanti personalizzazioni. Com'è possibile recuperarle?
R: I file UnixWare 1.1 sostituiti o fusi con le versioni UnixWare 2
durante l'aggiornamento, sono stati salvati nella home directory, nella
directory .SAV2.0.

